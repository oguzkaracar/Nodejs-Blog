---
title: Eğitimde AR (Arttırılmış Gerçeklik) Uygulamalarının Kullanımı
date: 13 Ekim 2020
description: Artırılmış Gerçeklik (Augmented Reality) veya kısaca AR, çevremizdeki dünyada algıladığımız fiziksel unsurların, bilgisayar kaynaklı grafik, video, ses, GPS vb. veriler ile birleştirilmesi sonucunda oluşturulan, gerçek zamanlı ve etkileşimli bir deneyim türüdür 
image: https://miro.medium.com/max/1000/0*gYeUQcix0kCWX3H9
---

## AR / VR Farkı Nedir?

Artırılmış Gerçeklik uygulamalarında kullanılan donanım ve yazılımlar sayesinde, çevremizde algıladığımız gerçek dünya üzerine sanal veriler eklenerek zenginleştirilir. Bir diğer değiş ile ‘’Artırılır’’. Artırılmış Gerçeklik, Sanal Gerçeklikten (Virtual Reality) farklı olarak kullanıcıyı gerçeklikten koparacak şekilde bilgisayar kaynaklı bir sanal simülasyonun içerisine sokmaz. Bunun yerine mevcut gerçekliği zenginleştirir. Bu yazıda eğitim alanında kullanabileceğiniz AR tabanlı uygulamalardan başlıcalarını bulabilirsiniz.

## [Quiver](https://quivervision.com/)

A4 kağıtlara basacağınız siyah/beyaz resimlerin öğrencilerin boyamasıyla renkli markerlara dönüştüğü, sonrasında uygulama yüklü bir telefon yardımıyla 3 boyutlu hale geldiği bu uygulamada öğrenci kendisinin renklendirdiği bir resmin canlandığını gördüğünden daha fazla keyif almakta ve konuyu içselleştirmektedir. Quiver’ı başta Fen Bilimleri olmak üzere Sosyal Bilimler, İngilizce ve Türkçe derslerinde de kullanabilirsiniz.

![Quiver](https://miro.medium.com/max/700/0*xfbCjzFyoA1JfWeu.png)

## [HP Reveal/Aurasma](https://www8.hp.com/us/en/printers/reveal.html)

Herhangi bir nesnenin üzerine görüntü ekleyebildiğiniz bu uygulamada, aslında bir markera ihtiyacınız yok, bunun yerine etrafınızdaki objeleri kullanabilirsiniz. Uygulamanın en iyi tarafı aslında belli bir branşa yönelik tasarlanmamış olması. Bu sayede farklı disiplinleri, konularına göre kolaylıkla derslerinize adapte edebilirsiniz.

![HP Reveal/Aurasma](https://miro.medium.com/max/700/1*IUV3Czj42DdHYl20Y_bgkg.jpeg)

## [Layar](https://www.layar.com/)

Bu uygulama ile öğrenciler, zengin bir dijital deneyime dönüştürmek için baskı malzemelerini tarayabilir. Dergileri, gazeteleri ve diğer materyallerin canlandığını görebilirler.

![Layar](https://miro.medium.com/max/700/0*MrQX3X-bCjrAxS28.jpg)

## [Dino Park AR+](https://apps.apple.com/us/app/dino-park-ar/id1284312734)

Dino Park AR, öğrencilerinizi tarih öncesi dünyaya taşıyarak artırılmış gerçeklik deneyimi sunar. Çevrelerine havalı bir katman ekleyecekler ve sınıfta dolaşan müthiş dinozorları görecekler.

![Dino Park AR+](https://miro.medium.com/max/700/1*d7Edoq_k9LxvbaLjovT5Wg.jpeg)

## [JigSpace](https://jig.space/)

Bu uygulama yoluyla birçok farklı disipline dair bilgi sahibi olabilirsiniz. Bunlardan birkaçı; bilim, sanat ve tarih. Aslında merak ettiğiniz pek çok konuyu size herhangi bir markera ihtiyaç duymaksızın sadece düz bir zeminde öğrenme imkanı sunuyor. Bu uygulamayı; Fen Bilimleri’nde insan vücudunun görülmeyen kısımlarını betimlerken, Coğrafya’da güneş sistemi ve gezegenleri görselleştirirken ya da Tarih dersinde Gutenberg’in matbaasının çalışma prensiplerinden bahsederken kullanabilirsiniz.

![JigSpace](https://miro.medium.com/max/700/0*Junxk9VTr_w6Yu31.jpg)

## [Google Expeditions](https://edu.google.com/products/vr-ar/expeditions/?modal_active=none)

Bu uygulama sayesinde tarih, bilim, sanat ve doğa gibi çeşitli branşlara ait konuları hem (AR) artırılmış gerçeklik hem de (VR) sanal gerçeklik yoluyla sınıflarınıza taşıyabilirsiniz. Herhangi bir marker olmaksızın düz bir yüzeyde deneyimlenebilen bu uygulamayı kazanımlarınıza göre farklı derslerde uygulayabilirsiniz.

![Google Expeditions](https://miro.medium.com/max/700/0*vE_H4jzVWOuDSp3h)

## [WWF Free Rivers](https://www.worldwildlife.org/pages/explore-wwf-free-rivers-a-new-augmented-reality-app)

Tasarlanma amacı doğal yaşama zarar veren barajların nehirler ve çevresindeki habitata etkilerini göstermek olan bu uygulamayı sadece öğrencilerinizi bilinçlendirmek için değil Coğrafya dersine ilişkin pek çok kavramı açıklarken de kullanabilirsiniz. Uygulamayı kullanmak için herhangi bir markera ihtiyacınız olmadığından, düz bir zemin yeterli olacaktır. Uygulamanın en büyük avantajlarından biri canlandırılan bölgede yaklaştığınız alanlara göre sesler de duyuyor olmanız.

![WWF Free Rivers](https://miro.medium.com/max/700/0*vNqmhBwrW3rO1RTV)

## [AR-3D Science](https://play.google.com/store/apps/details?id=in.pantherstudio.arscienceeducationlearning&hl=en)

İzleyicileri uygulamada verilen bağlantılardan indirebilir ve öğrencileriniz için bilimi hayata geçirebilirsiniz. AR-3D bilimi ile fizik, biyoloji ve kimyadan kavramları keşfedebilirsiniz. Cihazı izleyiciye yönlendirmeniz yeterlidir; ekranda 3D nesneler göreceksiniz.

![AR-3D Science](https://miro.medium.com/max/512/0*PRloUgn-ArSzxkvs)

## [Magicplan](https://apps.apple.com/us/app/magicplan/id427424432)

Öğrenciler bu uygulama sayesinde ölçüm yapmayı sevecekler. Sadece fotoğraf çekerek çektiğimiz alanı 3D olarak görüntüler. Uygulama, boyutları toplayacak, böylece öğrencilerin alan, hacim ve yüzey kavramını kavramasına yardımcı olacaklar.

![Magicplan](https://miro.medium.com/max/640/0*A76WLVSISP54Rv21.png)

## [Chromville](https://chromville.com/)

Bu eğitici oyun, öğrencileri 3D macera dünyasına götürür. Uygulamada bulunan bazı sayfaları yazdırmanız gerekecek ve öğrenciler onları boyayacak. Sonra, bu uygulama sayesinde canlanacaklar. Çok uzak bir galakside yer alan antik Chromville dünyası, kesinlikle öğrencilerin dikkatini çekecektir.

![Chromville](https://miro.medium.com/max/700/1*uBjTRVYxSaFwU_sfS5-FYQ.jpeg)

## [Metaverse](https://studio.gometa.io/landing)

Özellikle Fen Bilimleri ve Matematik kazanımlarına uyarlayabileceğiniz eğlenceli kaçış oyunlarını içeren bu uygulama ile derslerinize renk katabilirsiniz. Uygulama klasik kaçış oyunları gibi belli tarihi eserler ya da kişiler üzerinden size ipuçları sunarken, bunları canlandırmak için bir marker çıktı almanıza da gerek olmayacaktır.

![Metaverse](https://miro.medium.com/max/700/0*13lMC4eVL6Wsap3f.png)

## Kaynaklar 

[1](https://mektepp.com/egitimde-ar-uygulamalari/)

[2](http://www.vudream.com/15-top-augmented-reality-ar-apps-changing-education/)

