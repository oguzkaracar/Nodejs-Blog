---
title: E - Öğrenme Trendleri
date: 4 Temmuz 2020
description: Yeni Teknolojiler hayatımızın birçok dalını etkiliyor. Eğitim sektörü de dijital devrime yabancı kalamıyor. Hem sınıf içinde dijital teknolojilerin ve cihazların kullanımı hem de online eğitimde bu teknolojilerin kullanımı artıyor. Ayrıca Korona virüsün (Covid–19) dünyaya yayılarak pandemiye dönüşmesi sonrasında hemen hemen bütün ülkeler virüsün yayılmasını kısıtlamak için yüz yüze eğitime ara vererek tüm kademelerdeki okulları kapatma kararı aldılar.
image: https://miro.medium.com/max/1620/0*XEp4_i68S7NBWWtx
---

Okulların kapatılması ile birlikte, öğrencilerin eğitimden uzak kalmaması için online eğitim süreçleri gündeme geldi. Ülkelerin mevcut teknolojik imkânlarına, öğretmenlerin teknoloji kullanma becerilerine ve çocukların internete erişim düzeylerine bağlı olarak senkron (eşzamanlı) ve senkron olmayan şekilde uzaktan/online eğitim süreçleri başlatıldı. Eğitim süreçlerinde öğretmenlerin ve öğrencilerin etkileşim hâlinde olmalarına ve birlikte çalışabilmelerine imkân sunan çeşitli e-öğrenme platformları, hızla geliştirilen ulusal televizyon programları veya sosyal medya platformları aracılığıyla uzaktan eğitimler sürdürüldü.

Bu yazımızda, uzaktan ve online eğitim alanında sunulan ve geliştirilen yöntem ve trendlerin ilerleyen zamanlarda ne gibi değişimler geçireceğini göreceğiz.

## 1-) Big Data (Büyük Veri) :

Artan online eğitim araçları ve eğitimlerde tutulan bilgilerin kullanılarak kişilere özel eğitimler tasarlanması, raporlamada kişilere özel gelişim alanlarını hedefleyebilmek için büyük veri kullanılmaya başlanacak.

## 2-) Gamification (Oyunlaştırma) :

Online eğitimlere artan talep ve ilgi ile hızlı üretilen çözümler çok yaygınlaştı. Video özellikle bu çözümlerde çok öne çıktı. Ancak video içeriğin tekdüzeliği ve özellikle interaktivite anlamında kullanıcıyla etkileşime geçmeyişinden dolayı öğrenmeye dönüşümü sorgulanmaya başladı. Burada video içerik de olsa, yazılı bir içerik de olsa bunu oyun formatında vererek hatta ölçümleme tarafında da sorularla bu oyun mekaniklerini desteklemek çok başarılı sonuçlar verdi.

## 3-) Personalization ( Kişiselleştirme) :

Eğitimi alacak kimselerin eğitimlerini kendi müfredatını oluşturarak öğrenme yollarını oluşturmalarına imkan veren çözümler hayatımıza girecek. Herkese aynı program eğitimlerin atanması ve tüketilmesi zamanla azalacak. Böylelikle ilgili kişiler kendi yetkinliklerini çok daha iyi ölçümleyerek öğrenmeye dönüştürebilecekler.

## 4-) M-Learning (Mobil Eğitim) :

Günümüzde tüm eğitim kitlesi her an öğrenmeye dönecek bilgiye erişimle mümkün olmakta ve genişlemekte. Mobil Teknolojilerde de GPS, Beacon ve QR Code gibi teknolojilerin avantajlarını kullanarak daha öğrenmeye dönebilen eğitimler tasarlanacak.

## 5-) Return On Investment (ROI) - (Yatırımın Getirisi)  :

Online eğitime talep olduğu kadar yatırımlar da artacak. LMS yani Eğitim Yönetim Platformu kullanımı ve yatırımları artacak, devamında kaliteli içeriklerin üretilmesi süreçleri başlanacak. Bu yatırımların karşılığında ne kadar getirisi oldu, tasarruf miktarı ne kadar ölçümlenecek. Tasarruf maddeleri de online eğitim yerine yüz yüze eğitim yapılsaydı ulaşım ve konaklama maliyetleri, eğitmen maliyeti ve dolaylı maliyetler olarak hesaplanacak.

## 6-) Eğitim Teknolojileri Standartları API’ler : 

Online eğitimin bir LMS eğitim yönetim sisteminde eğitim deneyimi yüksek, ölçümlenebilir ve raporlanabilir, kaldığı yerden devam edebilir ve süreklilik ile birlikte açılabilmesi için belli bir standartta paketlenmesi gerekmektedir. Bu standartları ADL (Academy for Distance Learning) belirler. SCORM standardı en yaygınıdır. Aynı firmanın geçen sene çıkardığı yeni nesil öğrenme standardı TinCan, Experience API ile artık tüm eğitim içeriğini bir paketin içine koyarak tamamlama ve başarılı durumunu çekerek puan belirlemenin çok üstünde sonuçlar elde edilebiliyor. 

İçerik paketin dışında duran bir video olabileceği gibi, dokümanların okunabilirliği, oyunların seviyeleri , ya da mobil bir uygulamadan kazanabilen bir rozette öğrenmenin bir kuralı ve parçası olabiliyor. Tincan ile paketlenen içerikler Tincan destekleyen LMS’lerde oynayarak eğitim deneyimini değiştirecek, Linkedin ve diğer sosyal medya entegrasyonlarıyla çok daha sosyal bir eğitim sertifikalanmasına gidilecek.

## 7-) İçerik Üretimde Otomasyon (Automation) :

Online eğitime yatırım yapan ve sistemlerini bir şekilde kuran şirketler hem bireysele yönelik hem de kurumlara yönelik içerik üretmek isteyecek. Bu Eğitim Teknolojileri standartlarına da uygun, eğitimi alanların sıkılmadan katılım göstereceği ve öğrenime dönmesi yüksek olarak ölçümlenebilen interaktif eğitimleri çok hızlı üretilme ihtiyacı ortaya çıkacak. Bu çözümler program olabileceği gibi, LMS üzerinde bir modül de olabilecek.

## 8-) Kurumsal MOOC Portaller (Corporate MOOCs) :

Dünyada büyük bir artış gösteren online eğitim portallerinde şirketlerde katılacak. Massive Open Online Courses olarak MOOC denilen bu portallerden şirketler eğitimleri ücretli/ücretsiz sunabilecek, katılımcılar kendi içeriklerini oluşturarak diğer katılımcıların faydalanmasını sağlayabilecekleri edu-market’ler oluşacak.

## 9-) Sanal Ortamda Eğitimler (Augmented Learning ) :

Artırılmış gerçeklik (augmented reality) tüm sektörlerde artış gösterecek, eğitim ve özellikle simülasyon ortamları buraya adapte edilmek istenecek. Gerçek zamanlı lokasyon ile de çoklu oyuncularla sosyal öğrenmenin bir parçası olarak kullanılacak, Akıllı Saat ve Google Glass gibi giyilebilir cihazlarla da desteklenerek öğrenme ortamı genişletebilecek.

## 10-) Cloud LMS :

Cloud Bulut Teknolojileri Eğitim Sistemlerini de etkileyecek. LMS denilen Eğitim yönetim Sistemlerinde hem akademik hem de kurumsal sektörde eğitim deneyimleri tutulmaya başlanarak,öğrenci/öğretmen ya da çalışan/yönetici eğitim takibi,raporlaması ve katılımı anlık ve çok daha yönetilebilir olacak.


Eğitimde bu yeni teknolojiler gerçekten çok farklı ve keyifli eğitim deneyimleri ve ortamları sunacak. Bu süreçte bir çok yeni teknoloji de birbiriyle entegre kullanılacak, bir teknoloji daha ağır basarken diğeri de destekleyici şekilde kullanılabilecek. Her zaman her yerden bilgiye ulaşma kolaylaşmanın yanı sıra eğlenceli hale de gelecek.
